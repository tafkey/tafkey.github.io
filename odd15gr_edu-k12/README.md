OPEN DATA DAY 2015 Greece - K12 Education
=========================================

Ανοικτά δεδομένα στην εκπαίδευση και την έρευνα
Σημειώσεις για το εργαστήριο στο πλαίσιο της ημερίδας
Σάββατο 28/2/2015, 10 π.μ. Innovathens


# Bασικά στοιχεία

https://odi.ellak.gr/?p=42 

## 12:00 - 13:30    Εργαστήριο “Ανοιχτά δεδομένα στην εκπαίδευση και την έρευνα”

Το κεντρικό ερώτημα της εκδήλωσης είναι “Ανοιχτά δεδομένα. Γιατί;” και αφορά την χρήση των δεδομένων στην καθημερινότητά μας. Μέσα από τα συμμετοχικά εργαστήρια θα συζητηθούν οι πρακτικοί τρόποι αξιοποίησης των ανοιχτών δεδομένων από τις επιχειρήσεις, τους δημόσιους λειτουργούς, τους δημοσιογράφους και την κοινωνία των πολιτών. 
Οι εκδηλώσεις απευθύνονται τόσο σε ανθρώπους χωρίς τεχνολογικό υπόβαθρο όσο και σε επιστήμονες της πληροφορικής.

## Περιγραφή εργαστηρίου “Ανοιχτά δεδομένα στην εκπαίδευση και την έρευνα”

Το εργαστήριο θα εστιάσει στα ανοιχτά δεδομένα που παράγονται ή/και αξιοποιούνται στον ευρύτερο χώρο της εκπαίδευσης. Συγκεκριμένα θα διερευνηθούν δύο διαφορετικοί άξονες: η σχολική εκπαίδευση (πρωτοβάθμια και δευτεροβάθμια) και η ερευνητική και εκπαιδευτική δραστηριότητα των ανώτατων εκπαιδευτικών ιδρυμάτων. Για τη σχολική κοινότητα, θα δοθεί έμφαση στο ανοιχτό περιεχόμενο και τα ανοιχτά δεδομένα που παράγονται από τη χρήση υπηρεσιών, όπως το Φωτόδεντρο και τα διαδραστικά σχολικά βιβλία. Για τα ανώτατα εκπαιδευτικά ιδρύματα, το εργαστήριο θα παρουσιάσει τον τρόπο με τον οποίο συλλέγονται και δημοσιεύονται δεδομένα στο πλαίσιο της διασφάλισης ποιότητας, πώς αυτά μπορούν να συμβάλλουν στην εξωστρέφεια των ιδρυμάτων, συνδράμοντας στην προβολή των ερευνητικών αποτελεσμάτων Με την ολοκλήρωση του εργαστηρίου οι συμμετέχοντες θα μπορέσουν να κατανοήσουν πώς τα ανοιχτά δεδομένα: (α) μπορούν να συμβάλλουν στην ενίσχυση των συνεργασιών μεταξύ ενδιαφερόμενων ομάδων, (β) αποτελούν πόλο έλξης και κριτήριο για χρηματοδοτήσεις από δημόσιους και ιδιωτικούς φορείς. (γ) βοηθούν στην ορθότερη επιλογή προγραμμάτων σπουδών, (δ) βοηθούν στη διαμόρφωση της ταυτότητας των ιδρυμάτων στο πλαίσιο συστημάτων αξιολόγησης και κοινωνικής λογοδοσίας.

Διοργανώνεται από το ΙΤΥΕ “ΔΙΟΦΑΝΤΟΣ” και το ΤΕΙ Αθήνας.


# Σύνοψη εργαστηρίου “Ανοιχτά δεδομένα στην εκπαίδευση και την έρευνα”

* [Παρουσίαση & σημειώσεις 1ου μέρους](http://tafkey.github.io/odd15gr_edu-k12/#/cover) και [pdf](/home/tkout/TK4/tkout/dev/odd15gr/odd15gr_edu-k12/ODD15gr_EDU-K12.pdf)
* [Παρουσίαση & σημειώσεις 2ου μέρους](./theodi_tei.pdf)

Το εργαστήριο εστίασε στα ανοιχτά δεδομένα που παράγονται ή/και αξιοποιούνται στον ευρύτερο χώρο της εκπαίδευσης. Συγκεκριμένα διερευνήθηκαν δύο διαφορετικοί άξονες: η σχολική εκπαίδευση (πρωτοβάθμια και δευτεροβάθμια) και η ερευνητική και εκπαιδευτική δραστηριότητα των ανώτατων εκπαιδευτικών ιδρυμάτων. Για τη σχολική κοινότητα, δόθηκε έμφαση στο ανοιχτό περιεχόμενο και τα ανοιχτά δεδομένα που παράγονται από τη χρήση υπηρεσιών, όπως το Φωτόδεντρο και τα διαδραστικά σχολικά βιβλία.  

Για τον πρώτο άξονα, παρουσιάστηκε απο την ομάδα του ΙΤΥΕ ΔΙΟΦΑΝΤΟΣ η έννοια των ανοιχτών εκπαιδευτικών πόρων (Open Educational Resources - OERs) και η σχέση τους με τα ανοιχτά δεδομένα. Περιγράφτηκε η ανάγκη περιγραφής του ανοιχτού περιεχομένου με μεταδεδομένα, που με τη σειρά τους πρέπει να είναι εύκολα προσβάσιμα και ανοιχτά, να χρησιμοποιούνται ανοιχτά πρότυπα για την αναπαράστασή τους και ανοιχτές τεχνολογίες και πρωτόκολλα για τη μεταφορά και ανταλλαγή τους μεταξύ διαφορετικών συστημάτων. Ως παράδειγμα ενσωμάτωσης όλων αυτών των αρχών παρουσιάστηκε το "Φωτόδεντρο" (http://photodentro.edu.gr), τα επιμέρους αποθετήρια μαθησιακών αντικειμένων, εκπαιδευτικού βίντεο, εκπαιδευτικού λογισμικού, υλικού χρηστών, ανοικτών εκπαιδευτικών πρακτικών, κ.λπ., καθώς και ο Εθνικός Συσσωρευτής Εκπαιδευτικού Περιεχομένου για τη σχολική κοινότητα. Επίσης παρουσιάστηκε η πλατφόρμα των διαδραστικών σχολικών βιβλίων (http://ebooks.edu.gr) ως παράδειγμα διαλειτουργικότητας που επιτυγχάνεται από τη χρήση των βασικών αρχών των ανοιχτών δεδομένων (εύκολη σύνδεση με τα Φωτόδεντρα), αλλά και ως πηγή χρήσιμων (σχεδόν) ανοιχτών δεδομένων πρόσβασης και χρήσης από ένα πολύ μεγάλο κοινό (1,5 εκατομμύριο χρήστες της σχολικής κοινότητας). Ακολούθησε ένα πιο τεχνικό μέρος με την παρουσίαση των OAI-PMH targets που καθιστούν διαθέσιμα τα μεταδεδομένα από τα Φωτόδεντρα μέσω ενός πρότυπου πρωτοκόλλου αλλά και με συγκεκριμένη μορφή που ακολουθεί το τεκμηριωμένο Application Profile του IEEE LOM, ώστε να είναι άμεσα αξιοποιήσιμα από κάθε εξωτερική υπηρεσία. Έγινε μια σύντομη αναφορά στην Τράπεζα Όρων (Vocabulary Bank: http://gnosis.dschool.edu.gr/voc/) που υποστηρίζει τη λειτουργία των Φωτόδεντρων και του Εθνικού Συσσωρευτή, η οποία αποτελεί κι από μόνη της μία πηγή ανοιχτών δεδομένων. 

Για τον δεύτερο άξονα, παρουσιάστηκε από την ομάδα του ΤΕΙ Αθήνας η αξιοποίηση των δεδομένων που παράγονται στον ακαδημαϊκό χώρο των Ανώτατων Εκπαιδευτικών Ιδρυμάτων και συζητήθηκαν οι μηχανισμοί και οι διαδικασίες μετατροπής των δεδομένων απο την κατηγορία 1 star σε 5 star. Επίσης συζητήθηκαν τα οφέλη απο την χρήση ανοικτών δεδομένων και δόθηκε ιδιαίτερη έμφαση στα ερευνητικά αποτελέσματα όπου και παρουσιάστηκαν τεχνικές visual analytics με σκοπό την εξαγωγή συμπερασμάτων. Με τη χρήση των παραπάνω τεχνικών αναδείχτηκε η δυναμική των ανοικτών διασυνδεδεμένων δεδομένων και συζητήθηκε η σημασία της δημιουργίας τους στον χώρο της τριτοβάθμιας εκπαίδευσης με σκοπό την διάχυση πληροφοριών, την εξωστρέφεια αλλά και την κοινωνική λογοδοσία. 




## Πρωτοβάθμια και δευτεροβάθμια εκπαίδευση



## Ακαδημαϊκή εκπαίδευση και έρευνα

